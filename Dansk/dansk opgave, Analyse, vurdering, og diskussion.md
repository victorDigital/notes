[[Analyse, vurdering, og diskussion]] [[L 2di DA]]

TEKSTER
[[Analyse vurdering og diskussion - opgavebeskrivelse og tekster (1).pdf]]
## **Indledning**
Du laver en tragtindledning, der går fra det generelle og snævrer ind på opgavens fokus og  præsenterer materialet med alle relevante oplysninger:
- Væk læserens interesse omkring emnet.
- Zoom nu ind på problemstillingen.
- Præsenter nu tekstmaterialet, du skal undersøge. Hvordan behandler netop denne tekst problemstillingen? Præsentér med alle relevante informationer: forfatter, titel, udgivet i hvilket medie, hvilken dato og år.

## **Præsentation af afsenders hovedsynspunkt**
- Du præsenterer kort kommunikationssituationen (inkl. målgruppeteori se Målgrupper og segmenter - NYT MÅLGRUPPEDOKUMENT).
- Du præsenterer de vigtigste hovedsynspunkter (påstande) fra tekstmaterialet, du skal undersøge. Du præsenterer dem neutralt, præcist og kortfattet og på 5-8 linjer.

## **Analyse**
Du skal have fokus på, hvordan afsender fremstiller sagen – og ikke indholdet af sagen. Analysér:
- Afsenders hovedpåstande, belæg og hjemmeler
- Afsenders rygdækning, gendrivelse og styrkemarkører
- Appelformer
- Argumenttyper og argumentationskneb 
- Ordvalgsargumenter
- Sproglige og retoriske virkemidler

Brug dokumentet [[Analyse af sagprosa - oversigt over fagbegreber.pdf]], som ligger under dokumenter på Lectio. Sørg for at kommentere på effekten af de forskellige kommunikationsteknikker, og hvordan de er med til at opnå afsenders formål med teksten.

Du understøtter i form af citater og evt. kortfattede opsummeringer af centrale tekstpassager. Husk sidetal og linjetal i parentes. 

## **Vurdering**
- Du vurderer nu afsenders fremstilling af sagen (ikke sagen i sig selv!).
- Vurder hvor nuanceret og relevant tekstens argumentation er: er afsender i stand til at understøtte sine hovedargumenter med de forskellige strategier, du har analyseret?

## **Diskussion**
- NU skal du fokusere på selve sagen.
- Du skal nu diskutere sagen/problemstillingen. Inddrag hovedsynspunkterne fra tekstmaterialet men fremsæt også egne nye synspunkter. Vær opmærksom på hvis det er  andre tekster, du bedes inddrage i din diskussion. Dette vil stå i opgavebeskrivelsen.
- Der er ikke tale om et ensidigt forsvar for et bestemt synspunkt, men tværtimod gives der - plads til, at forskellige holdninger trækkes frem.
![[Pasted image 20230918125522.png]]

## **Afrunding**
- Du sammenfatter diskussionens hovedpointer og kobler det sammen med din analyse og vurdering. Du kan evt. pege mod nye spørgsmål.





