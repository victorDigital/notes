[[L 2di DA]] [[DIO]]

_når man vælger en metode kan vi ikke svare på alt_


## Metode trekanten
**metoden afgør ens syn på teksten**


# *METODER*
|   |   |   |   |   |
|---|---|---|---|---|
|**Metode**|**Fokus**|**Beskrivelse**|**Styrker og svagheder**|**Eksempler**|
## Eksistentialistiske metode
|**Metode**|**Fokus**|**Beskrivelse**|**Styrker og svagheder**|**Eksempler**|
|---|---|---|---|---|
|**Eksistentialisme**|Værk og samfund|At forstå teksten ud fra mennesket. Alle tekster udtrykker - bevidst og ubevidst vores valg. Her forsøges at afdække disse forhold.|Styrke: Kan være øjenåbnende - er vi fx klar over, hvor meget vi direkte og indirekte påvirkes omkring de valg, vi træffer og ikke træffer.<br><br>Svaghed: Det bliver for snævert, valg er kun en af at være menneske. Egner sig kun til visse litterær perioder. Og modellen kan nemt komme til at fylde for meget.|Peter Seeberg. Patienten.|

**Eksistentialistisk metode**

Når man arbejder med noveller ud fra et eksistentialistisk læsefokus, kan man tage udgangspunkt i grundbegreberne inden for eksistentialisme. De handler helt overordnet og generelt om følgende. Et menneske lever sit liv. På et tidspunkt møder dette menneske forhindringer, eller forandringer, der gør, at det kommer i krise. Ordet 'krise' betyder i denne sammenhæng en situation, hvor man ikke mere kan finde mening i sit liv. Reaktionen er fortvivlelse og angst og disse følelser er så stærke, at man er nødt til at vælge, hvad man skal gøre og stille op med dem. Det valg, man tager for at tackle krisen viser, hvem man har valgt at være og, hvordan man vælger at handle. Vælger man at ændre sig selv, sit liv og dermed sin livsfortælling? Eller vælger man at lade andre om at tage beslutningerne for en, så man bagefter kan undskylde sig med, at det var de andres skyld, at det gik som det gik, og man blev som man blev? Begge muligheder er valg, hvor ansvaret ligger hos en selv.

[![https://eksistentialismeidansk.systime.dk/fileadmin/_processed_/a/d/csm_02_liv_krise_valg2_fe2057d48b.png](file:///C:/Users/Victor/AppData/Local/Temp/msohtmlclip1/01/clip_image001.png)](https://eksistentialismeidansk.systime.dk/fileadmin/_processed_/a/d/csm_02_liv_krise_valg2_064dc54a56.png)

**Hvad skal du undersøge, når du anvender den eksistentialistiske metode?**

Når du skal lave en eksistentialistisk læsning af en tekst, skal du altså stadig kigge på elementer som opbygning, sprog, personer, komposition, miljø, temaer osv. Men du skal sætte det ind i en eksistentialistisk kontekst og bruge modellen ovenfor i din analyse af særligt karakterer og komposition. Derudover skal du undersøge om der er sproglige billeder, der peger på noget interessant ift. eksistentialisme. Derudover kan du se på, hvilke typiske eksistentialistiske temaer, der er tilstede i teksten:

-        Eksistentiel angst og fortvivlelse

-        Oplevelse af distance i forhold til sig selv og/eller andre

-        Oplevelse af fremmedhed

-        Følelse af tomhed og intethed

-        Narcissisme og behov for andres bekræftelse

-        Behov for at følge andres norm og mening

-        Spidsborgeren, slavemoralen, den onde tro, det falske selv

-        At vælge ikke at tage et valg

-        At turde tage et valg

-        At turde se 'intet' i øjnene

Mod til at se sit liv i øjnene og ændre det
## Nykritisk metode

___Den er "tekstintern"___

|**Metode**|**Fokus**|**Beskrivelse**|**Styrker og svagheder**|**Eksempler**|
|---|---|---|---|---|
|**Nykritik**|Værk|Brød med biografismen, som blev anklaget for at sætte lighedstegn mellem forfatter og fortæller og dermed risikerede at læse en intention ind i værket (= den intentionelle fejlslutning).<br><br>Nærlæsning af selve værket (og minimal fokus på samfund, forfatter og læser).|Styrke: Passer godt til modernistiske tekster. Fokus på selve teksten. Passer godt til undervisningsbrug.<br><br>Svaghed: Man kan gå glip af vigtige informationer, hvis man hverken inddrager forfatter eller periode.|I kender metoden fra skolen: I skal nærlæse en tekst, og så får I arbejdsspørgsmål, som I skal besvare ud fra teksten.|


**Nykritisk metode**

Den nykritiske metode i dansk er en analysemetode, som udelukkende kigger på _teksten i sig selv_. I en nykritisk læsning ser man bort fra alt andet end teksten, fx kigger man ikke på forfatteren, den historiske kontekst eller litteraturhistorien. Den nykritiske metode er derfor en meget **tekstnær** analyse.

Det er den nykritiske analysemetode, man hyppigst tager udgangspunkt i, når man lærer at analysere i dansk.

**Hvad skal du undersøge, når du anvender den nykritiske metode?**

Den nykritiske analysemetode kan bruges til næsten alle skønlitterære tekster og er altid god at bruge som udgangspunkt i din analyse. De vigtigste begreber er:

- Komposition/opbygning
- Sproglig analyse (analyse af ord, billedsprog og sætninger)
- Personkarakteristik
- Fortælleteknik
- Tid og miljø
- Tematisk analyse
- Analyse af form og indhold
- Analyse af modsætninger i teksten

Du skal altså bruge dit kompendium til analyse af litterære tekster. Men vær opmærksom på: Du kan bruge analysemodellerne som en hjælp til din analyse. Men en analysemodel skal kun bruges som inspiration, og derfor skal du ikke følge punkterne i den slavisk. Udvælg derimod de punkter i analysemodellen, som du kan bruge i netop din opgave.

**Styrker ved metoden:**

-        Du får undersøgt teksten på en detaljeret måde
-        Din analyse kræver ikke kendskab til den historiske kontekst, forfatteren mm.

**Svagheder ved metoden:**

-        Mulige interessante og væsentlige faktorer såsom samfundsforhold, der kan have haft indflydelse på teksten og oplagte forbindelser til forfatterens liv bliver ikke undersøgt.

-        Læsningen kan blive skematisk, fordi man vil have alle detaljer med.

Man kan komme til at læse noget ind i teksten, som ikke er rigtigt, fordi man mangler ekstern viden.

## Socialhistorisk/ideologi kritisk metode
| **Metode**          | **Fokus**       | **Beskrivelse**                                                                                                                           | **Styrker og svagheder**                                                                                                                                                                                                                                                                      | **Eksempler**                                                                                                                      |
| ------------------- | --------------- | ----------------------------------------------------------------------------------------------------------------------------------------- | --------------------------------------------------------------------------------------------------------------------------------------------------------------------------------------------------------------------------------------------------------------------------------------------- | ---------------------------------------------------------------------------------------------------------------------------------- |
| **Socialhistorisk** | Værk og samfund | At forstå teksten ud fra den periode og de samfundsforhold, den er skrevet i, og at forstå perioden og samfundsforholdene ud fra teksten. | Styrke: Jo bedre, man forstår perioden, som teksten er skrevet i, desto bedre vil man alt andet lige forstå teksten.<br><br>Svaghed: Ikke sjældent har den socialhistoriske metode mere fokus på perioden og samfundet end på selve teksten. Fare for at begå den intentionelle fejlslutning. | At læse H.C. Andersens _Pigen med svovlstikkerne_ som et billede på fattigdommen og uligheden i København i midten af 1800-tallet. |

**Socialhistorisk/ideologisk metode**

Når man analyserer en tekst vha. denne metode, ønsker man at koble teksten til det samfund og den samtid, hvori den er skrevet. Denne metode arbejder ud fra den betragtning, at _en tekst er et produkt af sin samtid og et udtryk for denne samtid_. Du undersøger altså, hvordan særlige omstændigheder og sociale forhold i samtiden har påvirket tekstens beskrivelse af miljø, personer, tematikker mm.

**Hvad skal du undersøge, når du anvender den socialhistoriske/ideologikritiske metode?**

En socialhistorisk analyse kan sjældent stå alene. Som regel begynder man med at lave en ’almindelig’ analyse af teksten, hvor man ser på opbygning, sprog, personer, temaer osv. Dernæst kan man så bygge den socialhistoriske analyse ’oven på’ den almindelige analyse. Denne fremgangsmåde giver en god og grundig analyse, hvor der er mindre risiko for at overfortolke.

Når du laver en socialhistorisk analyse, kan du fx komme ind på følgende:

- Hvad er tekstens samtid? (historisk periode, litterær periode, årstal).
- Afspejles samtidens forhold i teksten?
- Er der centrale temaer i teksten, som også er vigtige i samtiden?

- Hvordan bearbejdes disse temaer igennem teksten? (igennem personer, miljøer, sprogbrugen, fortælleteknikken eller lignende).
- Er der fokus på sociale forhold, økonomi eller kulturelle strømninger i samtiden?
- Tages aktuelle debatter eller emner op?

- Kan miljøet i teksten forstås som et billede på miljøet/samfundet i samtiden?
- Kan bestemte grupper af personer i teksten være et billede på bestemte samfundsgrupper i samtiden?
- Kan teksten forstås som en undersøgelse af forholdet mellem individ og samfund i samtiden?

**Styrker ved metoden:**

-        Du forstår teksten i den kontekst, den er blevet til. Det giver et nyt lag af forståelse af teksten.

**Svagheder ved metoden:**

Fordi man har særligt fokus på forholdet mellem mennesker og samfund kan andre aspekter af teksten såsom form og sprog blive overset.